[
  {
    "text": "Memartabatkan Bahasa Melayu dalam Arus Media Sosial\n\nBahasa merupakan nadi peradaban sesebuah bangsa. Usaha memelihara martabat bahasa Melayu bertujuan melindunginya daripada kepupusan dan memastikan kelangsungan penggunaannya dalam pelbagai bidang, termasuk teknologi dan media sosial. Pengenalan istilah baharu dalam bidang teknologi seperti “pengkomputeran awan” dan “kecerdasan buatan” menunjukkan bahawa bahasa Melayu mampu bersaing sebagai pengantar ilmu pada peringkat global. Bahasa Melayu dilihat berkembang seiring peredaran zaman tanpa mengorbankan asas tatabahasa dan keindahannya.\n\nDengan perkembangan teknologi dan media sosial, usaha memartabatkan bahasa ini juga telah dapat diperkukuh melalui penghasilan kandungan yang berkualiti tinggi. Kandungan seperti artikel, infografik, video pendidikan dan audiosiar dalam bahasa Melayu telah banyak dihasilkan melalui pendekatan kreatif dan segar. Kandungan sebegini telah berjaya menyampaikan maklumat yang bermanfaat dengan menarik perhatian masyarakat terlebih dahulu. Secara tidak langsung, rasa cinta masyarakat terhadap bahasa Melayu turut disemaikan. Namun, terdapat kecenderungan penggunaan singkatan dalam gaya penulisan di media sosial, terutamanya dalam kalangan generasi muda. Trend ini disebabkan pengguna ingin menyampaikan pendapat yang mudah difahami dengan cepat. Penggunaan bahasa sebegini dianggap tidak ketinggalan zaman dan pendapat yang disampaikan juga lebih mudah diterima ramai. Walau bagaimanapun, kebiasaan ini menimbulkan cabaran mengekalkan mutu bahasa Melayu baku dalam kalangan masyarakat.\n\nGenerasi muda juga menggunakan bahasa rojak dalam komunikasi harian di media sosial. Budaya komunikasi moden yang mencampuradukkan bahasa Melayu dan Inggeris ini dirasakan dapat menciptakan suasana santai dan akrab dalam kalangan orang terdekat, selain mewujudkan rasa kekitaan melalui ekspresi identiti sesebuah kelompok yang menggunakannya. Dalam hal ini, kita perlu sedar bahawa apabila bahasa Melayu tidak digunakan dengan betul, nilai budaya yang terkandung dalamnya akan tergugat. Sebagai contoh, karya-karya sastera klasik dan moden menuntut kefasihan pembaca agar mesej yang tersembunyi sebalik keindahan bahasa dapat difahami sepenuhnya. Malangnya, generasi muda yang terdedah kepada penggunaan bahasa rojak dan slanga di media sosial semakin hilang keupayaan untuk menghayati makna karya sastera secara mendalam. Akibatnya, warisan sastera Melayu dan jati diri masyarakat yang terkandung di dalamnya semakin dilupakan.\n\nPantun, peribahasa dan simpulan bahasa yang mencerminkan nilai murni serta kebijaksanaan masyarakat Melayu juga tidak dimanfaatkan dalam kehidupan seharian. Kurangnya pendedahan dan pemahaman generasi muda tentang pengaplikasiannya dalam kehidupan telah mengakibatkan khazanah sastera yang sungguh bernilai ini tidak diiktiraf. Melalui usaha yang berterusan dan proaktif, bahasa Melayu sebenarnya mampu terus berkembang sebagai medium komunikasi yang dinamik dan dihormati pada peringkat antarabangsa. Selagi kita tidak menggunakan bahasa Melayu yang betul dengan penuh bangga dalam kehidupan seharian dan tidak melazimkan susunan kata penuh hormat dalam komunikasi di media sosial, kita tidak akan dapat menjadi contoh kepada generasi muda. Usaha kita bersama dapat mendidik generasi muda tentang hukum-hukum penggunaan bahasa Melayu yang baku dan mendorong mereka untuk menjadi lebih tertib dan beretika dalam penggunaan bahasa Melayu di alam maya.\n\nKesimpulannya, media sosial telah mempengaruhi cara masyarakat menggunakan bahasa Melayu dan tahap penguasaan bahasa kita. Walaupun platform ini membuka ruang interaksi yang lebih kreatif dan meluas, ia telah mencabar keutuhan dan kesantunan bahasa Melayu serta nilai budayanya.",
    "normalizedText": "memartabatkan bahasa melayu dalam arus media sosial bahasa merupakan nadi peradaban sesebuah bangsa. usaha memelihara martabat bahasa melayu bertujuan melindunginya daripada kepupusan dan memastikan kelangsungan penggunaannya dalam pelbagai bidang, termasuk teknologi dan media sosial. pengenalan istilah baharu dalam bidang teknologi seperti “pengkomputeran awan” dan “kecerdasan buatan” menunjukkan bahawa bahasa melayu mampu bersaing sebagai pengantar ilmu pada peringkat global. bahasa melayu dilihat berkembang seiring peredaran zaman tanpa mengorbankan asas tatabahasa dan keindahannya. dengan perkembangan teknologi dan media sosial, usaha memartabatkan bahasa ini juga telah dapat diperkukuh melalui penghasilan kandungan yang berkualiti tinggi. kandungan seperti artikel, infografik, video pendidikan dan audiosiar dalam bahasa melayu telah banyak dihasilkan melalui pendekatan kreatif dan segar. kandungan sebegini telah berjaya menyampaikan maklumat yang bermanfaat dengan menarik perhatian masyarakat terlebih dahulu. secara tidak langsung, rasa cinta masyarakat terhadap bahasa melayu turut disemaikan. namun, terdapat kecenderungan penggunaan singkatan dalam gaya penulisan di media sosial, terutamanya dalam kalangan generasi muda. trend ini disebabkan pengguna ingin menyampaikan pendapat yang mudah difahami dengan cepat. penggunaan bahasa sebegini dianggap tidak ketinggalan zaman dan pendapat yang disampaikan juga lebih mudah diterima ramai. walau bagaimanapun, kebiasaan ini menimbulkan cabaran mengekalkan mutu bahasa melayu baku dalam kalangan masyarakat. generasi muda juga menggunakan bahasa rojak dalam komunikasi harian di media sosial. budaya komunikasi moden yang mencampuradukkan bahasa melayu dan inggeris ini dirasakan dapat menciptakan suasana santai dan akrab dalam kalangan orang terdekat, selain mewujudkan rasa kekitaan melalui ekspresi identiti sesebuah kelompok yang menggunakannya. dalam hal ini, kita perlu sedar bahawa apabila bahasa melayu tidak digunakan dengan betul, nilai budaya yang terkandung dalamnya akan tergugat. sebagai contoh, karya-karya sastera klasik dan moden menuntut kefasihan pembaca agar mesej yang tersembunyi sebalik keindahan bahasa dapat difahami sepenuhnya. malangnya, generasi muda yang terdedah kepada penggunaan bahasa rojak dan slanga di media sosial semakin hilang keupayaan untuk menghayati makna karya sastera secara mendalam. akibatnya, warisan sastera melayu dan jati diri masyarakat yang terkandung di dalamnya semakin dilupakan. pantun, peribahasa dan simpulan bahasa yang mencerminkan nilai murni serta kebijaksanaan masyarakat melayu juga tidak dimanfaatkan dalam kehidupan seharian. kurangnya pendedahan dan pemahaman generasi muda tentang pengaplikasiannya dalam kehidupan telah mengakibatkan khazanah sastera yang sungguh bernilai ini tidak diiktiraf. melalui usaha yang berterusan dan proaktif, bahasa melayu sebenarnya mampu terus berkembang sebagai medium komunikasi yang dinamik dan dihormati pada peringkat antarabangsa. selagi kita tidak menggunakan bahasa melayu yang betul dengan penuh bangga dalam kehidupan seharian dan tidak melazimkan susunan kata penuh hormat dalam komunikasi di media sosial, kita tidak akan dapat menjadi contoh kepada generasi muda. usaha kita bersama dapat mendidik generasi muda tentang hukum-hukum penggunaan bahasa melayu yang baku dan mendorong mereka untuk menjadi lebih tertib dan beretika dalam penggunaan bahasa melayu di alam maya. kesimpulannya, media sosial telah mempengaruhi cara masyarakat menggunakan bahasa melayu dan tahap penguasaan bahasa kita. walaupun platform ini membuka ruang interaksi yang lebih kreatif dan meluas, ia telah mencabar keutuhan dan kesantunan bahasa melayu serta nilai budayanya.",
    "result": {
      "title": "Analisis Teks: Memartabatkan Bahasa Melayu dalam Arus Media Sosial",
      "advice": "Sentiasa gunakan ayat yang jelas dan teratur. Strukturkan pendapat anda dengan memulakan setiap perenggan dengan ayat topik yang kuat. Pastikan setiap hujah disokong dengan bukti yang tepat dari teks.",
      "lenses": [
        {
          "lens": "Hubungan",
          "paragraphSource": "Perenggan 3",
          "topicSentence": "Generasi muda perlu lebih menghargai nilai dan kebaikan bahasa Melayu dalam hubungan sosial di media sosial.",
          "supports": [
            {
              "point": "Bahasa rojak merapatkan hubungan sosial di kalangan pengguna muda.",
              "source": "\"Budaya komunikasi moden yang mencampuradukkan bahasa Melayu dan Inggeris ini dirasakan dapat menciptakan suasana santai dan akrab dalam kalangan orang terdekat.\""
            },
            {
              "point": "Penggunaan bahasa yang tidak tepat menjejaskan pemahaman dan komunikasi mendalam antara masyarakat.",
              "source": "\"Apabila bahasa Melayu tidak digunakan dengan betul, nilai budaya yang terkandung dalamnya akan tergugat.\""
            },
            {
              "point": "Karya sastera yang tidak difahami memisahkan generasi muda daripada warisan bangsa.",
              "source": "\"Generasi muda .. semakin hilang keupayaan untuk menghayati makna karya sastera secara mendalam.\""
            }
          ]
        },
        {
          "lens": "Perubahan",
          "paragraphSource": "Perenggan 1",
          "topicSentence": "Perkembangan media sosial mempercepatkan perubahan dalam penggunaan bahasa Melayu di kalangan masyarakat.",
          "supports": [
            {
              "point": "Bahasa Melayu mengalami perubahan dengan adanya istilah baru dalam teknologi.",
              "source": "\"Pengenalan istilah baharu dalam bidang teknologi seperti 'pengkomputeran awan' dan 'kecerdasan buatan'\""
            },
            {
              "point": "Kandungan berkualiti dalam bahasa Melayu meningkat selaras dengan perkembangan media sosial.",
              "source": "\"Usaha memartabatkan bahasa ini juga telah dapat diperkukuh melalui penghasilan kandungan yang berkualiti tinggi.\""
            },
            {
              "point": "Penggunanya, terutama generasi muda, berubah cara berkomunikasi dan menyampaikan maklumat.",
              "source": "\"Terdapat kecenderungan penggunaan singkatan dalam gaya penulisan di media sosial, terutamanya dalam kalangan generasi muda.\""
            }
          ]
        },
        {
          "lens": "Pilihan",
          "paragraphSource": "Perenggan 4",
          "topicSentence": "Pilihan generasi muda untuk menggunakan bahasa baku memberi kesan kepada identiti budaya mereka.",
          "supports": [
            {
              "point": "Pilih untuk menggunakan bahasa rojak menghambat penghayatan nilai budaya Melayu.",
              "source": "\"Budaya komunikasi moden .. dirasakan dapat menciptakan suasana santai dan akrab .. namun mengakibatkan khazanah sastera .\""
            },
            {
              "point": "Keputusan untuk tidak mempelajari pantun dan peribahasa mengurangkan kecintaan terhadap warisan sastera.",
              "source": "\"Kurangnya pendedahan dan pemahaman generasi muda tentang pengaplikasiannya dalam kehidupan .. telah mengakibatkan khazanah sastera yang sungguh bernilai ini tidak diiktiraf.\""
            },
            {
              "point": "Moral untuk menggunakan bahasa dengan betul adalah penting untuk menjaga integriti budaya.",
              "source": "\"Selagi kita tidak menggunakan bahasa Melayu yang betul dengan penuh bangga .. kita tidak akan dapat menjadi contoh kepada generasi muda.\""
            }
          ]
        }
      ]
    },
    "createdAt": "2026-02-25T11:38:17.034Z"
  }
]